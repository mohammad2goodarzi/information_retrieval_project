در یک تعریف جامع، آشپزی یک هنر، تکنولوژی و مهارت برای فراهم آوردن غذا، با اسفاده از گرما یا بدون آن می‌باشد. آشپزی یا در متون قدیمی خوالیگری ، عمل آماده‌کردن مواد غذایی برای مصرف است. این اصطلاح معمولا به معنی محدودتری به کار می‌رود، که اعمال گرما به غذا برای تغییر شیمیایی طعم، بافت، ظاهر، یا خواص غذایی آن است. وقتی انسان در هزاران سال پیش آتش را کشف کرد، آشپزی ویژگی فرهنگی بسیار رایجی شد. هر کشور برای خود نوع خاصی از آشپزی را دارد که بسیار متنوع و گوناگون است. مثلا کشورهای آسیای میانه غذاها و طرز پختشان شبیه هم است همین‌طور کشورهای اروپایی و آمریکایی.
پختن به روش‌های مختلفی که مواد غذایی را به کمک حرارت دادن، آماده خوردن می‌کنند گفته می‌شود. پختن مواد غذایی ممکن است در یک ظرف در بسته و تحت فشار به نام زودپز انجام شود. این روش، سرعت پخت را افزایش می‌دهد و ویتامین‌های غذا نیز بهتر در آن باقی می‌مانند.
روش‌ها
ممکن است پختن به یکی از روش‌های زیر باشد
پختن در تنور یا فر آشپزی یا ماکروفر
پختن در آب (آبپز کردن یا بخارپز کردن)
پختن در روغن (سرخ کردن)
وسایل آشپزی
فهرست مواد غذایی بر پایه اندازه کالری
آشپزی‌ها