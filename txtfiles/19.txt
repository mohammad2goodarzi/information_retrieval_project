علم بهداشت شاخه پزشکی علوم کاربردی است که با بهداشت انسان، حیوان، گیاه یا بهداشت محیط سر و کار دارد. بهداشت علم حفظ سلامت و تندرستی است.
سازمان جهانی بهداشت WHO سلامت را رفاه کامل جسمی روانی اجتماعی تعریف می‌کند ،که همان آسایش تن و روان (پرورش جسم و روح) می‌باشد. اگر جسم سالم باشد و روح آرام فرد می‌تواند آرامش و رفاه مورد نظر خود را تامین کند و سلامت نه فقط فقدان بیماری است.
بهداشت در ایران سه شاخه اصلی دارد: بهداشت حرفه‌ای (اموری که باید در کارگاهها و کارخانه‌ها رعایت کرد)، بهداشت محیط (مسائل مربوط به آب، محیط زیست و شهری، مراکز تهیه و توزیع و عرضه مواد غذایی و اماکن عمومی و …)، و بهداشت عمومی (پیش‌گیری از بیماریها، مادر و کودک، تنظیم خانواده، واکسیناسیون و …). امروزه رشته مهندسی بهداشت حرفه‌ای از نظر بازار کار وضعیت بهتری دارد.
اهمیت رشته‌ی مهندسی بهداشت محیط در جامعه در جایگاه بالایی قرار دارد چرا که نظارت‌های کارشناسان بهداشت محیط تضمین کننده سلامت جامعه در سطوح مختلف می‌باشد.
رشته(( مهندسی بهداشت حرفه‌ای )) به دلیل تخصصی بودن ازطرفی و بدلیل اینکه کشور روبه صنعتی شدن می‌رود یک نیاز اساسی جهت رسیدن به توسعه پایدار می‌باشد. زیرا نیروی انسانی ماهر سالم است که می‌تواند توسعه پایدار را تضمین نماید و این امر ممکن نمی‌گردد، مگر اینکه اجرای علم و ضوابط بهداشت حرفه‌ای در جامعه نهادینه گردد.
علم بهداشت